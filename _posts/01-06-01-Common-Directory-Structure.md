---
title:   ساختار دایرکتوری‌ها
isChild: true
anchor:  common_directory_structure
---

## ساختار دایرکتوری‌ها {#common_directory_structure_title}

آنهایی که تازه کد زدن برای وب را شروع می‌کنند یک سوال رایج دارند: «کدها را کجا بگذارم؟» جوابش همیشه این بوده است: «هر جایی که `DocumentRoot` هست». گرچه جواب کاملی نیست، نقطه‌ی شروع خوبی است.

به خاطر مسائل امنیتی، بازدیدکنندگان وبسایت نباید بتوانند به فایل‌های کانفیگ دسترسی داشته باشند؛ بنابراین اسکریپت‌های عمومی توی دایرکتوری‌های عمومی و کانفیگ‌های داخلی و دیتا خارج از این دایرکتوری عمومی قرار می‌گیرند.

هر تیم، CMS یا فریم‌ورک از یک ساختار دایرکتوری استاندارد استفاده می‌کند. اما اگر کسی یک پروژه را تنهایی شروع کند انتخاب ساختار فایل می‌تواند سخت باشد.

[پاول ام. جونز][Paul M. Jones] ده‌ها هزار پروژه‌ی گیت‌هاب مبتنی بر پچپ را بررسی کرده و یک ساختار فایل استاندارد از میان آنها درآورده: [اسکلت استاندارد پکیج‌های پچپ][Standard PHP Package Skeleton]. در این ساختار، `DocumentRoot` باید در دایرکتوری `public/` باشد، یونیت تست‌ها در دایرکتوری `tests/` و پکیج‌های دیگران که توسط [composer] نصب می‌شوند در دایرکتوری `vendor/` قرار می‌گیرد. برای باقی فایل‌ها و دایرکتوری‌ها طبق [اسکلت استاندارد پکیج‌های پچپ][Standard PHP Package Skeleton] خود توسعه‌دهندگان پروژه باید تصمیم بگیرند.

[Paul M. Jones]: http://paul-m-jones.com/
[Standard PHP Package Skeleton]: https://github.com/php-pds/skeleton
[Composer]: /#composer_and_packagist
